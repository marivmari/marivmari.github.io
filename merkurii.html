<html lang="bg" class="gr__marivmari_github_io">
<head>
    <meta charset="utf-8">
    <link rel = "stylesheet" href="css/styles.css" type="text/css">
    <title>solarsystem</title>

</head>
<meta charset="UTF-8">
<meta name="viewport" content="width=device-width, initial-scale=1">

<body  align="center" bgcolor="#FFF8DC" TEXT="#568425" LINK="#FF0000">
<button class="button"><a href="solarsystem.html">Начало</a></button>
<label for="search" class="visuallyhidden">Search: </label>
<input type="text" name="search" id="search">
<button type="submit">Search</button><br><br>

<button class="button"><a href="sun.html">Слънце</a></button>
<button class="button"><a href="merkurii.html">Меркурий</a></button>
<button class="button"><a href="venera.html">Венера</a></button>
<button class="button"><a href="earth.html">Земя</a></button>
<button class="button"><a href="mars.html">Марс</a></button>
<button class="button"><a href="saturn.html">Сатурн</a></button>
<button class="button"><a href="uran.html">Уран</a></button>
<button class="button"><a href="neptun.html">Нептун</a></button>
<br><br>
<img src="img/merkurii.gif" width=400px;"><br><br>
<span style="color: purple; font-style: italic; font-size: 48; font-weight: bold;"> Меркурий </span><br><br>
<p align="justify" >Меркурий е най-малката планета в Слънчевата система и най-близката до Слънцето, около което прави по една обиколка на всеки 87,969 земни денонощия. Орбитата на Меркурий има по-голям <span style="background-image:none;font-weight:bold;"><a href="https://bg.wikipedia.org/wiki/%D0%95%D0%BA%D1%81%D1%86%D0%B5%D0%BD%D1%82%D1%80%D0%B8%D1%86%D0%B8%D1%82%D0%B5%D1%82_(%D0%BE%D1%80%D0%B1%D0%B8%D1%82%D0%B0)"target="_blank">ексцентрицет</a></span> от орбитите на всички други планети в Слънчевата система, като планетата има и най-малкия наклон на оста. Тя прави три завъртания около оста си на всеки две обиколки около Слънцето. <span style="background-image:none;font-weight:bold;"><a href="https://bg.wikipedia.org/wiki/%D0%90%D0%BF%D1%81%D0%B8%D0%B4%D0%B0_(%D0%B0%D1%81%D1%82%D1%80%D0%BE%D0%BD%D0%BE%D0%BC%D0%B8%D1%8F)"target="_blank">Перихелият</a></span> на орбитата на Меркурий прецесира около Слънцето с допълнителни 43 дъгови секунди на столетие, явление, обяснено едва през 20 век от общата теория на относителността.</p>

<p>Гледан от Земята, Меркурий е сравнително ярък, с видима величина, варираща между −2,3 и 5,7, но е трудно да бъде наблюдаван, тъй като най-голямото му ъглово отдалечение от Слънцето е само 28,3°. Тъй като обикновено е скрит от блясъка на Слънцето, освен по време на слънчево затъмнение, Меркурий може да бъде наблюдаван само за кратки периоди преди изгрев, когато е близо до максималната си западна <span style="background-image:none;font-weight:bold;"><a href="https://bg.wikipedia.org/wiki/%D0%95%D0%BB%D0%BE%D0%BD%D0%B3%D0%B0%D1%86%D0%B8%D1%8F"target="_blank">елонгация</a></span>, или след залез, когато е близо до максималната си източна елонгация. Дори тогава в умерените ширини той остава близо до хоризонта и обикновено е скриван от относително яркото по здрач небе. В тропическите ширини наблюдението е по-лесно, тъй като Слънцето се издига и спуска по-стръмно към хоризонта, поради което периодът на полуздрач е по-кратък, а в някои части от годината <span style="background-image:none;font-weight:bold;"><a href="https://bg.wikipedia.org/wiki/%D0%95%D0%BA%D0%BB%D0%B8%D0%BF%D1%82%D0%B8%D0%BA%D0%B0"target="_blank">еклиптиката</a></span> пресича хоризонта много стръмно, поради което Меркурий може да се окаже относително високо в небето. Такива условия в тези области има например след залез около пролетното и преди изгрев около есенното равноденствие.</p>

<p> Сведенията за Меркурий са сравнително малко, тъй като с наземни телескопи може да се наблюдава само един осветен полумесец без много подробности. Първият от двата космически апарата, посетили планетата, е Маринър 10, който успява да заснеме около 45% от повърхността на планетата от 1974 до 1975 година. Другият апарат е МЕСИНДЖЪР, който достига околопланетна орбита на 17 март 2011 година, и има за цел да картографира и останалата част от планетата.</p>

<p> Физическите характеристики на планетата са подобни на тези на Луната. По повърхността на Меркурий има множество кратери и гладки равнинни области, подобно на Луната няма естествени спътници и почти никаква атмосфера. За разлика от Луната, Меркурий има голямо планетно ядро от желязо, което създава магнитно поле със сила около 1% от тази на магнитното поле на Земята. Относително големият размер на ядрото прави Меркурий изключително плътна планета. Температурата на повърхността варира от −180 до 430 °C, като най-гореща е подслънчевата точка, а най-студени са кратерите около полюсите.</p>

    <p>Регистрираните наблюдения на Меркурий датират поне от първото хилядолетие пр.н.е. Преди 4 век пр.н.е. древногръцките астрономи смятат планетата за два отделни обекта – единият видим при изгрев, който те наричат <span style="background-image:none;font-weight:bold;"><a href="https://bg.wikipedia.org/wiki/%D0%90%D0%BF%D0%BE%D0%BB%D0%BE%D0%BD"target="_blank">Аполон</a></span>, а другият – при залез, наричан <span style="background-image:none;font-weight:bold;"><a href="https://bg.wikipedia.org/wiki/%D0%A5%D0%B5%D1%80%D0%BC%D0%B5%D1%81"target="_blank">Хермес</a></span>. Българското наименование на планетата идва от името на бога Меркурий, римският аналог на Хермес. Астрономическият символ на Меркурий, окръжност над къса вертикална линия с кръст отдолу и полуокръжност отгоре (<>☿), е стилизирано изображение на Хермесовия кадуцей.
</p>


</body>


</html>